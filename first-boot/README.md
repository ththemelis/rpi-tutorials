# Πρώτη εκκίνηση

Παρακάτω θα δούμε μερικές βασικές ενέργειες που κάνουμε μετά την πρώτη εκκίνηση, με σκοπό να αναβαθμίσουμε τα πακέτα λογισμικού και να αυξήσουμε την ασφάλεια του Raspberry Pi.

## Αλλαγή του κωδικού πρόσβασης για τον χρήστη pi

Επειδή ο κωδικός πρόσβασης σε όλες τις αρχικές εγκαταστάσεις του Raspberry Pi είναι ίδιος, θα πρέπει να τον αλλάξουμε. Για να αλλάξουμε τον κωδικό του χρήστη pi, θα χρησιμοποιήσουμε το εργαλείο **raspi-config**. Επειδή το συγκεκριμένο εργαλείο (όπως και όλες τις εντολές που αφορούν στην διαχείριση του συστήματος) μπορεί να το εκτελέσει μόνο ο διαχειριστής (root), θα πρέπει να εισάγουμε την εντολή **sudo** πριν από την κλήση του εργαλείου raspi-config.
***Η εντολή **sudo** χρησιμοποιείται στην περίπτωση που, σαν απλοί χρήστες, θέλουμε να εκτελέσουμε μια εντολή με δικαιώματα διαχειριστή.***
Περισσότερες πληροφορίες για την εντολή **sudo** (https://el.wikipedia.org/wiki/Sudo - https://www.raspberrypi.org/documentation/linux/usage/root.md)

`sudo raspi-config`

Αφού εισάγουμε τον κωδικό πρόσβασης, θα ανοίξει το εργαλείο ρυθμίσεων με την παρακάτω εικόνα.

<p align="center">
    <img src="images/raspi-config.png" alt="Το περιβάλλον του raspi-config" />
</p>

Επιλέγουμε διαδοχικά **System Options** και **Password**. Εισάγουμε τον κωδικό πρόσβασης δύο φορές (η δεύτερη για επιβεβαίωση). **Σημείωση:** Κατά την πληκρολόγηση του κωδικού πρόσβασης δεν εμφανίζεται κανένας χαρακτήρας.

Η αλλαγή του κωδικού πρόσβασης μπορεί να γίνει πιο εύκολα εισάγοντας την παρακάτω εντολή:

`sudo passwd`

## Δημιουργία χρήστη

## Τοπικές ρυθμίσεις

Μέσω του εργαλείου **raspi-config** θα ρυθμίσουμε το Raspberry Pi έτσι ώστε να αναγνωρίζει τους ελληνικούς χαρακτήρες. Επίσης, θα ρυθμίσουμε και την ζώνη ώρας. Γράφουμε λοιπόν `sudo raspi-config` επιλέγοντας αρχικά **Localisation Options** και στη συνέχεια **Locale**

<p align="center">
    <img src="images/raspi-config-locale.png" alt="Τοπικές ρυθμίσεις" />
</p>

Από την λίστα, θα επιλέξουμε **el_GR.UTF-8 UTF-8** και **en_US.UTF-8 UTF-8** και θα απο-επιλέξουμε το **en_GB.UTF-8 UTF-8**. Στην επόμενη εικόνα, θα επιλέξουμε το **el_GR.UTF-8 UTF-8** για να είναι η προεπιλεγμένη κωδικοποίηση χαρακτήρων του λειτουργικού συστήματος.

Μετά το τέλος της διαδικασίας, επιστρέφουμε στην αρχική οθόνη του raspi-config. Για την αλλαγή της ζώνης ώρας, επιλέγουμε **Localisation Options** και στη συνέχεια **Timezone**. Στη συνέχεια επιλέγουμε διαδοχικά **Europe** και **Athens**.

## Ενεργοποίηση του συγχρονισμού ώρας

## Ενημέρωση του λειτουργικού συστήματος

## Εγκατάσταση και ενεργοποίηση τοίχους προστασίας